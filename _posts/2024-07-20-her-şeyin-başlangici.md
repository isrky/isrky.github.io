---
title: Her şeyin başlangıcı
description: Her şey nasıl başladı ve sizleri neler bekliyor?
date: 2024-07-20 21:45:00 +0300
categories: []
tags: []
pin: false
---

## Bu blog da neyin nesi?

Bu blog, uzun zamandır aklımda olan bir hevesimdi ve şu an gerçek oldu. Yazmayı seven kişiliğim ve öğrenme tutkum bu blogu açmamda bana yardımcı oldu. Ayrıca bildiklerimi başkalarıyla paylaşmak, yazarken daha fazla bilgi edinmek bunu benim için çok büyüleyici yapıyor. Zaten bilgi, paylaşılmayacaksa niçin vardır ki? Ayrıca öğretmek, iki defa öğrenmektir; değil mi? Ben de uzun süredir içimde tuttuğum hevesimi bugün itibariyle gerçekleştirmiş oldum. Şu an herhangi bir aylık paylaşım hedefim yok ancak ilerleyen zamanlarda düzenli paylaşımlara başlamayı düşünüyorum.

### Blogumda sizleri neler bekliyor?

Blogumda sizlerle daha çok teknoloji ve yazılımcılık ile ilgili konularla buluşacak olsam da diğer hobilerim ve ilgi alanlarımdan olan fotoğrafçılık, psikoloji ve kişisel gelişim konularıyla da sizlerle bir araya geleceğim. Bahsettiklerimi alt başlıklar halinde detaylandıracak olursam da blogumda yapay zeka, kodlama, teknoloji dünyasındaki en son gelişmeler, Linux işletim sistemi; psikoloji ve kişisel gelişim alanında ise nasıl içimizdeki cevheri ortaya çıkartabileceğimiz, nasıl kendi hayatımızı istediğimiz gibi yönlendirebileceğimiz gibi konulardan bahsedeceğim.

## Kimim ben?

Ben, İsmail Sarıkaya. An itibariyle lise düzeyinde eğitim görüyorum. Denizli'de yaşıyorum. Kendimi içe dönük ve çekingen birisi olarak tanımlayabilirim. Bilgisayarlara olan merakım ilköğretimimin son senesinde başladı ve bu merakım başlar başlamaz kendimi bilgisayar camiasının içerisinde buldum. Bu merakımı, ortaokulda beş ve altıncı sınıflarda derslerime giren bilişim teknolojileri ve yazılım dersi öğretmenim de oldukça körükledi ve bunun üstüne pandemi döneminde de bilgisayarlarla iç içe yaşamam da beni oldukça ileriye taşıdı. Ortaokuldan sonra bu serüvenimde yalnız olsam bile artık uçmaya hazır bir kuştum ve keşfedebileceğim nice diyarlar vardı, ben de şu ana kadar kendime sürekli bir şeyler katmak için çabaladım ve blogumu açmamın sebeplerinden birisi de yukarıda bahsettiğim gibi kendimi daha da çok geliştirmek. Bütün bu bilgisayarlara duyduğum ilgimin yanında yine ilköğretimimin son senelerinde İngilizceye de ilgi duymaya başladım. İlköğretimimde İngilizce derslerine fazla ısınamamın sonucu ortaokula başladığım zaman İngilizcede epey kötü durumdaydım ancak bende başka birçok kişide olmayan iki şey vardı; heves ve ilgi. İngilizceye de tıpkı bilgisayarlara duyduğum gibi derin bir ilgi duyuyordum. Bu ilgim; ortaokul yıllarımda yazılıma olan merakımın etkisiyle birçok İngilizce makale okumam, video izlemem ve ortaokul yıllarımın ilk üçünde derslerime giren çok sevdiğim İngilizce öğretmenimin etkisiyle zaman içerisinde çok büyük bir bilgi birikime dönüştü. Ortaokulda son yılımda kendi tercihimle yaptığım sınıf değişikliğiyle çok sevdiğim öğretmenim bana eşlik edemese de onunla sık sık görüşmeye devam edip İngilizcemi de kendi çabalarımla geliştirdim ve bu, şu an yazılım alanında kendimi geliştirmeme çok yardımcı oluyor. Buradan hem bilişim teknolojileri ve yazılım dersi öğretmenime hem de İngilizce öğretmenime teşekkürlerimi iletiyorum. Psikoloji ve kişisel gelişime duyduğum ilgi ise yine ortaokulumun ilk senesinde "İnsanların duyguları nasıl çalışır, neye göre işler?" sorusunu kendi kendime sormamla başladı. Bu soruyla giriş yaptığım psikoloji camiasında merakımı asla dindirememin etkisi olarak çok derinlere kadar indim. Her ne kadar psikoloji ile son zamanlarımda çok ilgilenmesem de halen daha ilgilimi çeken ve beni içerisine sürükleyen konulardan birisidir. Hobilerimden en yenisi ise bu yıl başladığım çiçek fotoğrafçılığı. Her ne kadar bu hobime bu sene başlamış olsam da bu hobimin kıvılcımı 2023 yılının Ekim ayında internet üzerinden tanıştığım bir arkadaşımın bana "Çiçekler ne güzeller değil mi, halbuki herkes yanından hiç fark etmeden geçiyor." demesiyle başladı. Onun bu sözleriyle ben, kendimin de çiçeklerin güzelliklerini fark etmeden onların yanından geçip giden insanlardan biri olduğumu fark ettim ve durumu tam tersine çevirmeyi kafama koydum. Alerjimden dolayı çiçekleri koklayamıyordum ancak bu, durup onlara bakmama engel değildi. Ben de durup onları inceledikçe gerçekten çok güzel olduklarını ve arkadaşımın haklı olduğunu fark ettim. Bir süre sonra çiçekleri o kadar sevmeye başladım ki sürekli onlara bakmak istiyordum, çiçekler beni mutlu edip tüm sorunlarımı bir kenara bırakmama yardım ediyorlardı. Bu şekilde de çiçekleri fotoğraflamaya başlamış bulundum, şu an ise telefon galerimde toplam altmış fotoğraftan oluşan bir çiçek fotoğrafları albümüm var. Kendimi her ne zaman kötü hissetsem, onlara bakmak bana bir nebze yardım ediyor.

### Ne ile meşgulüm?

Yukarıda da bahsettiğim gibi an itibariyle lise düzeyinde eğitim görüyorum. Eğitimimin yanı sıra yazılım alanında ve İngilizce dilinde de kendimi geliştiriyorum. Gelecekte ise Linux sistem yöneticiliği, yapay zeka mühendisliği, yazılımcılık gibi meslekler düşünüyorum. Herhangi bir hayal kırıklığına karşı da psikoloji ve İngilizceye de ilgili olmam da beni güvende hissettiriyor.

## Her gönderide bir çiçek
<!-- markdownlint-capture -->
<!-- markdownlint-disable -->
> Aşağıda gördüğünüz çiçek [Viburnum tinus](https://tr.wikipedia.org/wiki/Viburnum_tinus#) çiçeğidir ve halk arasında defne yapraklı kartopu olarak bilinir.
{: .prompt-tip }
<!-- markdownlint-restore -->
![Viburnum tinus](posts/20240720/Viburnum tinus (1).jpg){: width="200" .normal}
![Viburnum tinus](posts/20240720/Viburnum tinus (2).jpg){: width="200" .normal}
![Viburnum tinus](posts/20240720/Viburnum tinus (3).jpg){: width="200" .normal}
![Viburnum tinus](posts/20240720/Viburnum tinus (4).jpg){: width="200" .normal}